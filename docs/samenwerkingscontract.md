---
title: Samenwerkingscontract
---
# Samenwerkingscontract

## Doel

Dit contract beschrijft de regels en afspraken voor de samenwerking binnen ons team. Het doel is om een productieve en fijne werkomgeving te creëren waarin iedereen zich aan dezelfde regels houdt.

  

Dit contract is van toepassing op de samenwerking binnen het project voor het ontwikkelen van een **text-based adventure game met de LucaStars Game Engine™**.

  

## Regels en Afspraken

  

### 1. Communicatie

- We bellen elkaar altijd op woensdag tijdens de online les om de voortgang te bespreken en eventuele vragen te beantwoorden.

- We gebruiken **Microsoft Teams** of **Discord** voor communicatie. Hier geven we belangrijke updates door en bespreken we technische issues.

- Bij het werken in aparte branches geven we in Teams of Discord aan wanneer een feature-branch klaar is voor review of gemerged kan worden.

- We vermelden in de pull request beschrijving duidelijk welke wijzigingen zijn doorgevoerd om mergeconflicten te minimaliseren.

- Als je niet aanwezig kunt zijn tijdens de les, geef je dit van tevoren aan via Teams.

  

### 2. Werkuren en Beschikbaarheid

- We houden elkaar op de hoogte van onze beschikbaarheid en eventuele wijzigingen in onze werkuren.

- Flexibele werkuren zijn toegestaan, zolang de communicatie en deadlines niet in gevaar komen.

  

### 3. Vergaderingen

- We houden een wekelijkse teamvergadering op dinsdag om 09:00 uur om de planning voor de week te bespreken.

- Iedereen komt voorbereid naar de vergaderingen.

- Elke keer dat we op school zijn en les hebben, houden we eerst een **daily stand-up** om te bespreken hoe het gaat, wat er gedaan is, of je ergens tegenaan loopt, en hoe de voortgang is.

  

### 4. Taken en Verantwoordelijkheden

- Taken worden eerlijk verdeeld en iedereen is verantwoordelijk voor het tijdig voltooien van zijn taken.

- Teamleden zijn verantwoordelijk voor hun toegewezen onderdelen (zoals Rooms, Items, Characters, unieke Actions en Web Components) en zorgen voor tijdige integratie met de bijdragen van anderen. 

- We gebruiken het **issue board** om de voortgang van taken tijdens een sprint bij te houden.

- Iedereen zorgt ervoor dat zijn taken up-to-date zijn op het issue board.

  

### 5. Deadlines

- Deadlines worden gerespecteerd en iedereen levert zijn werk op tijd in.

- Als iemand een deadline niet kan halen, wordt dit zo snel mogelijk gecommuniceerd met elkaar.

- We helpen elkaar om deadlines te halen en bieden ondersteuning waar nodig.

- Tijdens elke sprintreview bespreken we de voortgang, en teamleden demonstreren hun bijdragen aan het project.

  

### 6. Codebeheer en Versiecontrole

- Code moet voldoen aan de afgesproken codekwaliteit.

- Voordat code wordt gepusht, moet deze lokaal getest zijn om bugs te minimaliseren.

- Pull requests worden pas gemerged na een code review door minimaal één ander teamlid om de kwaliteit en consistentie te waarborgen.

- Bij grote wijzigingen overleggen we vooraf om mergeconflicten te voorkomen.

  
### 7. Feedback en Evaluatie

- Feedback wordt op een positieve en respectvolle manier gegeven.

- We plannen regelmatig feedbacksessies om de samenwerking en het project te evalueren.

- Iedereen staat open voor feedback en gebruikt deze om zichzelf en het project te verbeteren.


### 8. Conflictoplossing

- Conflicten worden direct en op een respectvolle manier besproken.

- We zoeken naar oplossingen die voor iedereen acceptabel zijn.

- Als we er samen niet uitkomen, schakelen we een neutrale derde partij in (bijvoorbeeld een docent) om te bemiddelen.


### 9. Documentatie

- Alle projectdocumentatie wordt centraal opgeslagen en is toegankelijk voor iedereen.

- Documentatie wordt regelmatig bijgewerkt en gecontroleerd op nauwkeurigheid.

- Iedereen is verantwoordelijk voor het bijhouden van documentatie voor zijn of haar taken.

  

### 10. Gezamenlijke Besluitvorming

- Belangrijke beslissingen worden gezamenlijk genomen.

- Iedereen heeft de mogelijkheid om zijn of haar mening te geven voordat een beslissing wordt genomen.

- We proberen het samen eens te worden, maar lukt dat niet, dan beslissen we door te stemmen.


### 11. Consequenties bij het Niet-Naleven van Afspraken
Om een productieve samenwerking te waarborgen, gelden de volgende stappen bij het niet naleven van de gemaakte afspraken:


1. **Eerste Overtreding:**  

- Er vindt een persoonlijk gesprek plaats met het betreffende teamlid om het probleem te bespreken en duidelijke verwachtingen te herhalen.  

 - Er wordt een oplossing gezocht om herhaling te voorkomen.

  

2. **Tweede Overtreding:**  

- Het probleem wordt besproken in het team, zodat alle leden op de hoogte zijn en er transparantie is.  

 - Er worden concrete afspraken gemaakt, bijvoorbeeld het herverdelen van taken of het stellen van specifieke deadlines.  

  

3. **Aanhoudende Problemen:**  

- Als het probleem blijft bestaan, wordt de situatie besproken met een docent of projectbegeleider.  

 - Dit kan leiden tot formele gevolgen, zoals lagere individuele beoordelingen voor samenwerking of projectbijdrage.

---

### 12. SMART doelen
---
Chiel Kramer:

In semester 2 test ik wekelijks mijn werk en vraag ik actief feedback aan mijn team. Hierdoor ontdek ik sneller fouten en verbeter ik mijn code. Ik zal elke week minimaal één keer mijn code testen en feedback vragen tijdens teammeetings of code reviews. Dit helpt me om mijn vaardigheden als ontwikkelaar te versterken en de kwaliteit van onze code te verbeteren. Aan het einde van Blok 3 evalueer ik mijn voortgang en kijk ik of ik deze gewoonte heb ontwikkeld.

In semester 2 voeg ik direct duidelijke en informatieve code comments toe tijdens het schrijven van mijn code. Hierdoor kan ik mijn werk makkelijker terugvinden en begrijpt mijn team mijn functies beter. Ik zorg ervoor dat ik elke keer relevante comments toevoeg bij belangrijke secties en functies van mijn code. Dit verbetert zowel mijn eigen werkproces als de samenwerking binnen het team. Aan het einde van Blok 3 evalueer ik mijn voortgang om te zien of ik deze gewoonte consistent heb toegepast.


---

Dominik Krystul:

Binnen de komende twee maanden wil ik mijn vaardigheden in het samenwerken met GIT verbeteren door pull requests efficiënter te beheren en conflicten zelfstandig op te lossen. Dit doe ik door actief deel te nemen aan code reviews, duidelijke commit messages te schrijven en minimaal één keer per week een team genoot te helpen met een GIT-gerelateerd probleem. Daarnaast zal ik een keer per twee weken een korte evaluatie houden met mijn team om de samenwerking binnen GIT te verbeteren. Ik meet mijn voortgang door bij te houden hoeveel conflicten ik zelfstandig oplos en hoe vaak ik feedback geef op pull requests.

<br>

Aan het eind van sprint 1 ga ik actiever feedback vragen over mijn eigen SMART-doelen en mijn prestaties binnen het team. Dit doe ik door minimaal één keer per sprint gericht feedback te vragen aan mijn docent of een teamgenoot over mijn voortgang. Daarnaast vraag ik bij elk teamoverleg een teamlid om feedback over een specifiek aspect van mijn werk, zoals codekwaliteit of samenwerking. Mijn doel is om elke sprint minstens twee bruikbare verbeterpunten te verzamelen en daar actief mee aan de slag te gaan. Ik houd mijn voortgang bij door deze feedback te documenteren en mijn verbeteringen in de daaropvolgende weken te implementeren.


---

Matisse Ben Addi:

SMART-doel: Actiever feedback vragen in Scorion
Ik wil mijn leerproces verbeteren door actiever feedback te vragen via Scorion. Om dit te bereiken, zal ik na elke afgeronde opdracht of belangrijke mijlpaal minimaal één keer per twee weken feedbackverzoeken indienen bij mijn begeleider(s) of docenten. Ik houd bij hoeveel feedback ik heb ontvangen en gebruik deze inzichten om mijn werk te verbeteren. Mijn doel is om binnen acht weken een consistente gewoonte te ontwikkelen, waarbij ik structureel feedback gebruik om mijn groei en ontwikkeling te stimuleren. Dit helpt mij om gerichter te werken aan mijn verbeterpunten en mijn professionele vaardigheden verder te ontwikkelen.


SMART-doel: Punctualiteit verbeteren
Ik wil mijn punctualiteit verbeteren door bewuster om te gaan met mijn planning en op tijd te komen bij afspraken, colleges en werkgroepen. Om dit te bereiken, ga ik elke zaterdag terugblikken op de afgelopen week en bijhouden hoe vaak ik op tijd was. Mijn doel is om binnen vier weken minimaal 90% van de keren op tijd te zijn. Dit ga ik doen door mijn wekker 15 minuten eerder te zetten, reminders in te stellen voor belangrijke afspraken en mijn reistijd realistischer in te plannen. Op tijd komen helpt mij om stress te verminderen en mijn tijd efficiënter te benutten.

---

Samale Fahiyeh:

---
Shivanio Cooman:
Ik wil binnen de komende sprint elke week minstens 2 keer feedback vragen van docenten en klasgenoten en daar een formulier bij maken om mijn prestaties te verbeteren.  ik wil in deze semester elke dag in mijn logboek documenteren zodat ik voor elke voortgangsevaluatie genoeg heb te bewijzen aan mijn docenten.

---

**Door dit contract te ondertekenen, gaat ieder teamlid akkoord met de bovengenoemde regels en afspraken.**
| Naam          | Handtekening | Datum       |
| ------------- | ------------- | ----------- |
| Chiel Kramer  | MB            |06-02-2025 |
| Dominik Krystul | DK          |06-02-2025 |
| Matisse Ben Âddi | MBA        |06-02-2025 |
| Samale Fahiyeh   | SF         |06-02-2025 |
| Shivanio Cooman Cooman | SCC  |06-02-2025 |
